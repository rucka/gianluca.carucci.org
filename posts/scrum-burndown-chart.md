---
title: 'Scrum Burndown Chart: lo strumento migliore per monitorare il tuo sprint in modo facile'
metaTitle: 'Scrum Burndown Chart: lo strumento migliore per monitorare il tuo sprint in modo facile'
metaDesc: 'Lo Scrum Burndown Chart è uno strumento fondamentale nel project management ma può essere altrettanto efficace per monitorare i tuoi obbiettivi personali.'
socialImage: /posts/scrum-burndown-chart/burndown-chart.png
date: '20200628'
tags:
  - scrum
  - agile
---

In questo articolo ti parlo di uno strumento che deve far parte del tuo processo di sviluppo: il **burndown chart**.

Ora _ti racconto il perché_.

Tenere sotto controllo l’andamento del tuo progetto o di un tuo obbiettivo personale è diventato un problema?

Trovi noioso ed inutile aggiornare diagrammi di Gantt o simili?

![tieni sotto controllo il tuo progetto software](/posts/scrum-burndown-chart/osserva-e1590127367200.png)

Ti capisco.

E non voglio mentirti.

La scomoda verità è che **se vuoi realmente raggiungere un obbiettivo** – almeno quelli di un certo rilievo – **devi monitorarne i progressi**.

_C’è però una buona notizia._

Puoi farlo investendo pochi minuti al giorno.

**Sorpresa**!

_C’è anche una buonissima notizia!_

**Ogni giorno, puoi essere aggiornato sullo stato del progetto con un semplice colpo d’occhio.**

Devi solo utilizzare uno strumento semplice, efficace e poco invasivo chiamato **Burndown chart**.

_Se non lo conosci, ti consiglio di leggere fino alla fine._ Potrebbe esserti molto molto utile.

Ma andiamo con ordine.

**Primo consiglio: traccia il minimo indispensabile.**

Almeno all’inizio limita la frizione il più possibile.

_Parti raccogliendo un solo dato: il lavoro ancora da fare_, in altre parole la stima rimanente.

Ti basta solo questo.

Spesso il lavoro rimanente è espresso in tempo, ma non è sempre così.

Il lavoro rimanente è chiamato più in generale “Story point”.

Cosa significa?

Facciamo un esempio.

_Nei prossimi due mesi vuoi monitorare il progresso nella lettura._

Ecco cosa puoi fare.

## PRIMO GIORNO

Apri un foglio excel ed _elenca i libri_ che ti sei prefissato di leggere. A fianco ad ogni libro _metti il numero di pagine che ti rimangono da leggere_ (all’inizio coincideranno con il numero totale di pagine del libro).

![start with why, the 4 hour work week, pitch anything, design data intensive applications](/posts/scrum-burndown-chart/libri.png)

Qualcosa del genere:

- _The 4-hour workweek_, T. Ferris 396 pagine
- _Designing Data-Intensive Applications_, M. Kleppmann 400 pagine
- _Pitch Anything_, O. Klaff 225 pagine
- _Start with Why_, S. Sinek 246 pagin

_Nota come in questo esempio, il numero di pagine da leggere corrispondono agli story point_.

**Ultimo passettino.**

Crea un grafico e metti sull’ascissa i giorni (60) e sull’ordinata la somma degli story point (1267 pagine).

_Traccia una linea che unisce il numero totale di pagine al primo giorno (1267) con il punto zero dell’ultimo giorno (il 60esimo)._

Sai cosa hai ottenuto?

**Una linea ideale che ti indica quanto devi leggere ogni giorno per completare tutti i libri che hai pianificato** (_se fai il conto, mediamente sono circa 42 pagine al giorno, fattibile vero?_).

![il burndown chart ad inizio progetto](/posts/scrum-burndown-chart/burndown-start-1.png)

## TUTTI I GIORNI

![la lettura è uno delle caratteristiche comuni degli uomini di successo](/posts/scrum-burndown-chart/avatar-book.png)

**Tutte le mattine aggiorna il numero di pagine** che ti rimangono da leggere per ogni libro.

**Segna sul grafico in corrispondenza del giorno corrente, il totale di pagine ancora da leggere** entro fine dei due mesi.

_Quanto tempo ti ha richiesto questa operazione?_

Sono sicuro: neanche 2 minuti.

Bene, effettivamente è semplice. _Ma cosa me ne faccio?_

Guarda la linea blu del grafico nell’immagine sotto: **se il puntino che hai appena inserito è sopra la linea ideale, sei in ritardo, se è sotto sei in anticipo.**

Semplice ed intuitivo.

_E se finisco prima del tempo?_

Meglio!

Aggiungi un libro, aggiorna il grafico e prosegui a leggere: vorrai mica fermarti ora che stai andando così bene?

**Hai quasi tutto ciò che ti serve, ti manca solo sapere quale tool usare.**

Puoi costruirti un burndown chart a mano su un cartellone - magari appeso in sala riunione -, puoi usare un foglio excel, una board trello, o nei casi più avanzati, strumenti di project management come Jiira.

In Jiira ad esempio, il report del burndown chart è già incluso, non devi fare nulla.

## Burndown Chart, tiriamo le somme

Lo so cosa stai pensando.

_Gianluca, per piccoli progetti può funzionare, ma per progetti grossi?_

Anche.

**Sappi che con questo esatto grafico, [ho gestito progetti di un paio di anni di lavoro distribuito su un team fino a 6 persone](project-management-guida).**

Prova ad immaginare di usare questo strumento insieme ai tuoi colleghi.

Ogni giorno tu e il tuo team potete rendervi conto in un lampo, di quanto siete vicini o lontani dall’obbiettivo da raggiungere.

Sia che siate in ritardo (no!), sia che siate in anticipo (grandi!) **il burndown chart è uno stimolo incredibile a non mollare e mettercela tutta fino in fondo**.

![stimolare è responsabilizzare il team](/posts/scrum-burndown-chart/team-1-1024x717.jpg)

**E’ una sorta di gamification inserita nella gestione di un progetto**; tu sai bene quali benefici sono in grado di portare delle tecniche ludiche.

_Ma non è finita qui._

Se gestisci un progetto lungo, puoi fare un passettino in più.

_Prova a dividere il lavoro in periodi di tempo costante, ad esempio un mese_.

All’inizio di ogni mese fissa un obbiettivo, scegli i task che ti permetteranno di raggiungerlo e stima per ognuno di esso il tempo di completamento.

Se consideri gli story point espressi in tempo, hai tutto ciò che di serve per completare e mantenere un burndown chart.

Perché usare un periodo costante?

Pensaci.

Se dividi il lavoro in periodi costanti, **dopo qualche iterazione potrai osservare che mediamente, gli story point completati ogni mese sono costanti.**

**Quel numero di story point ha un nome: velocity!**

E’ un valore che ti indica la velocità con cui il tuo team produce valore.

Grazie alla velocity, ogni mese, potrai avere una stima molto accurata di quanto migliorerai il tuo prodotto alla fine dell’iterazione.

**La velocity è molto attendibile perché viene raffinato ed aggiustato mese per mese.**

_Iterazione, tempo costante, miglioramento continuo…_

![iterazione, tempo costante e miglioramento continuo ](/posts/scrum-burndown-chart/velocity.jpg)

_Ti ricorda qualcosa?_

Certo, è Scrum!

Non a caso, il burndown chart è uno strumento introdotto proprio dalle metodologie agili e da Scrum in particolare.

Se non hai mai sentito parlare di Scrum e sei curioso di saperne di più, te ne ho già parlato [in questo articolo](./introduzione-a-scrum).

> Non ci sono misteri… C’è soltanto l’insufficienza di dati o della mente
>
> Paul Valery

Non c’è tempo da perdere: _raccogli i dati giusti e inizia a monitorare_!

Tieni botta,  
Gianluca
