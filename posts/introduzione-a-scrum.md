---
title: 'Scopri cos’è SCRUM e come può esserti utile'
metaTitle: 'Scopri cos’è SCRUM e come può esserti utile'
metaDesc: 'SCRUM spiegato semplice con esempi presi dalla vita reale. Non è la soluzione a tutti i mali: prima di adottarlo, devi comprenderlo fino in fondo.'
socialImage: /posts/introduzione-a-scrum/feature-image.jpg
date: '20200524'
tags:
  - agile
  - scrum
---

**Hey Gianluca, cos’è Scrum**? **Ma dobbiamo adottarlo anche noi?**

**Più e più aziende mi hanno rivolto questa domanda.**

Se non hai mai sentito questo nome, sappi che non sto parlando di un trattamento per il viso.

Magari sei uno sportivo e ti fa – giustamente – pensare al rugby.

![Cos'è Scrum? Sapevi che il nome scrum deriva dal rugby?](/posts/introduzione-a-scrum/wwdn_bz9z_160525.jpg)

Se è così, _perché ne parlo in un contesto di sviluppo software_?

Sai una cosa?

Mia madre non ha idea di cosa sia Scrum ed ha vissuto benissimo fino ad ora.

A lei non è servito, **ma a te potrebbe servire**.

_Premessa_.

Ti sto parlando del percorso necessario per creare un prodotto o un servizio software. (_anche se puoi applicare questo metodo anche ad ambiti differenti_)

Per spiegarti – finalmente – cos’è SCRUM, voglio farti degli esempi tagibili fuori dal mondo software.

**Sei con me?** Allora, _iniziamo!_

---

## Cos’è Scrum?

Immagina la costruzione di un palazzo.

Lo so, _faccio una semplificazione_, ma grosso modo l’ingegneria classica ci insegna che i passi per la costruzione di un edificio sono i seguenti:

- raccogli le informazioni dal committente
- redigi il progetto del palazzo
- sviluppa il progetto
- collaudo
- inaugurazione con relativi festeggiamenti prolungati (_non crederai di saltare questo step, vero?!?_)
- manutenzione

Tutto **in rigoroso ordine sequenziale**. **Prima concludo una fase, poi passo a quella successiva**.

Questo modello in ingegneria del software si chiama modello waterfall, a cascata.

![il modello waterfall è da sempre in contapposizione con scrum](/posts/introduzione-a-scrum/waterfall-1024x716.jpg)

Il nome rende bene l’idea.

Praticamente è una metodologia di lavoro nata con lo sviluppo software.

_E’ un modello che si può applicare sempre?_

Ti voglio rispondere con un esempio.

_Proviamo ad applicare il modello waterfall in un caso di vita reale._

Immagina di vivere a Bologna e di dover prendere l’aereo per andare in vacanza a Bali.

Il tuo piano è questo: prendi la macchina, fai benzina e guidi fino all’aeroporto di Milano Malpensa.

E così fai. Purtroppo però all’altezza di Piacenza, **ricevi la telefonata che rischia di rovinarti la vacanza**.

Dall’altra parte c’è la compagnia aerea.

_Siamo spiacenti di comunicarle che Il suo volo è stato spostato da Milano a Genova causa nebbia._

![Come reagisci davanti ad un imprevisto?](/posts/introduzione-a-scrum/avatar_furioso.png)

Tu a questo punto cosa fai?

E’ ovvio: giri la macchina per l’A21 e ti dirigi verso Genova.

Sai una cosa?

**Quando applichi il modello Waterfall non funziona così.**

Se il tuo progetto ti dice di andare fino a Milano, allora il piano non si cambia. _Bisogna andare avanti fino alla fine dei programmi._

Si hai capito bene. Con il modello a cascata sarai costretto a:

- proseguire
- guidare fino all’aeroporto di Malpensa (la tua meta)
- parcheggiare (la tua consegna)

Hai rispettato i piani, purtroppo però di quel risultato non te ne fai nulla.

l'operazione è andata benissimo, il paziente è morto

Il bello però, arriva ora.

Sai come gestiscono le aziende di software questa situazione?

**Con uno splendido strumento chiamato “evolutiva**“.

_Grazie all’evolutiva, dal parcheggio dell’aeroporto sbagliato, puoi ora pianificare un viaggio da Milano a Bologna._

Comprendi bene che **non esiste un folle al mondo che si comporterebbe nello stesso modo**.

_All’altezza di Piacenza, dopo quella telefonata, imbocchi la A7 e cambi i tuoi piani._

Eppure nello sviluppo software succede proprio così, tutti i giorni.

Capisci dove voglio arrivare?

Il modello Waterfall è un modello (molto) rigido.

Ecco la necessità di (anche) un modo diverso di organizzare un progetto.

Un metodo che accolga e **sfrutti il cambiamento come una opportunità**, non come un fastidio.

Questo **è il motivo per cui sono nati modelli incrementali definiti “Agili”**.

_Scrum è uno di questi._

Mi piace molto la definizione del co-autore di Scrum, Jeff Sutherland.

> What Scrum does is bring teams together to create great things, and that requires everyone not only to see the end goal, but to deliver incrementally toward that goal
>
> Scrum: The Art of Doing Twice the Work in Half the Time – Jeff Sutherland

![Scrum è un modello incrementale](/posts/introduzione-a-scrum/steps.jpg)

_Bella la storiella, ma io vivo nel mondo reale._ **Come fa Scrum ad avvantaggiarsi del cambiamento invece di subirlo**?

Tra un attimo ci arriviamo.

Prima ti racconto a grandi linee la ricetta generale da seguire. Se vuoi un caso reale, ti rimando [alla mia guida sul Project Management.](./project-management-guida)

- Fissa un periodo di tempo, non meno di due 2 settimane, non più di 4.  
  **Questo periodo si chiama iterazione**, **sprint in Scrum.**
- **Poniti un obbiettivo di business** e scegli le funzionalità da sviluppare per riuscire a raggiungerlo.  
  Scegli l’obbiettivo che ti consentirà di aumentare maggiormente il valore del tuo prodotto o servizio.  
  _Quante funzionalità scelgo?_  
  Il maggior numero possibile che puoi analizzare, progettare, sviluppare e rilasciare in produzione entro la fine dell’iterazione.  
  _Si, hai capito bene_: **tutto quello che faresti nel modello waterfall, lo fai in una iterazione**.  
  _E si, non è un errore_. **Ciò che hai prodotto dovrai rilasciarlo in produzione, come se avessi concluso il progetto**.  
  La differenza è che non _applichi questo processo_ per tutte le funzionalità, ma _solo per il subset che hai scelto per centrare il tuo obbiettivo_.
- Alla conclusione dell’iterazione inizia il processo di retrospettiva.
- **Analizza ciò che è andato bene e ciò che è andato male**, fai test e raccogli feedback sul prodotto rilasciato.

**Ora sei pronto per far partire un’altra iterazione**, basandoti sui dati che hai raccolto e soprattutto sui cambiamenti accaduti.

Nuove leggi (mai sentito parlare di GDPR?), cambi di mercato (avete notato l’esplosione di Instagram nell’ultimo anno?), cambi di strategia di marketing, pandemie…

L’inizio dell’iterazione è il momento giusto per considerare i cambiamenti.

Fai ciò che ti ho raccontato ed iterazione dopo iterazione aumenterai in modo costante il valore del tuo prodotto.

Questo è il motivo per cui è definito **processo incrementale**.

_Sai qual è la parte che più mi piace di Scrum?_ (e piace soprattutto a chi finanzia i progetti)

Il tuo prodotto e servizio può essere messo sul mercato sin da una fase iniziale.

_Anticipare il mercato (time to market) ti porta due enormi vantaggi_:

![raccogliere feedback dai tuoi clienti è la chiave per il successo di un progetto software](/posts/introduzione-a-scrum/avatar-money.png)

- puoi **raccogliere feedback dai tuoi clienti ed applicare** i consigli nelle iterazioni successive. (_ricordi? Sfruttiamo il cambiamento_)
- **inizi a monetizzare molto presto**. Potrai finanziarti gli sviluppi successivi ed iniziative di marketing **diminuendo l’esposizione finanziaria del tuo investimento**

Ora possiamo _riprendere in considerazione la domanda iniziale_.

## **Scrum può esserti utile?**

Se il prodotto o servizio ben si presta ad essere modificato facilmente ed in modo incrementale, la risposta è si.

**Diversamente, te lo sconsiglio.**

Fai attenzione!

_Voglio darti il consiglio più importante._

Valuta sempre bene il contesto del tuo progetto e **decidi se e quali pratiche di questa metodologia possono portare un valore aggiunto**.

**Non sei costretto a seguire le pratiche Scrum alla lettera**, ma conoscerle può portarti enormi vantaggi.

Sappi che _non ti ho raccontato tutto._

Ad esempio, non ti ho parlato di come Scrum aiuta la crescita e la motivazione del team e quali enormi benefici è capace di portare alle persone che ne fanno parte.

Oppure di come questa metodologia possa aiutarti a mantenere il tuo progetto sempre sotto controllo dal punto di vista del budget e dei tempi.

Di questi argomenti ti ho parlato in modo approfondito nella [mia guida definitiva al Project Management, Come ho rivoluzionato il processo di sviluppo di una multinazionale](./project-management-guida).  
Se sei interessato a questo tema ti consiglio di leggerla.

_Mamma, tutto chiaro?_

PS: se questo articolo ti è piaciuto e pensi che possa essere utile a qualche tua amico, condividilo. A te non costa niente, per me è un feedback molto importante! Grazie di cuore.

Tieni botta,  
Gianluca
